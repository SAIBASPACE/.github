# Flipped Interaction: Lad AI'en spørge dig

**Tid at lære:** 5 minutter
**Virker i:** Alle værktøjer

---

## Hvad er det?

I stedet for at du skriver en lang prompt, beder du AI'en om at interviewe dig.

AI'en stiller spørgsmål én ad gangen, indtil den har nok information til at løse opgaven.

---

## Hvorfor virker det?

Du ved ikke altid hvad AI'en har brug for at vide. Og du glemmer detaljer.

Ved at lade AI'en styre samtalen:
- Får du afdækket ting du ikke tænkte på
- Bliver resultatet mere komplet
- Sparer du tid på omskrivninger

---

## Eksempel der virker

**Opgave:** Lav en jobannonce

```
Jeg skal lave en jobannonce for en ny stilling.

Interview mig: Stil ét spørgsmål ad gangen for at indsamle 
den information du har brug for. Når du har nok, skriv annoncen.

Start med dit første spørgsmål.
```

**AI'en spørger måske:**
1. "Hvad er stillingsbetegnelsen?"
2. "Hvem refererer personen til?"
3. "Hvad er de 3 vigtigste arbejdsopgaver?"
4. "Kræver det erfaring eller oplærer I?"
5. "Hvad er lønrammen?"
6. "Hvad gør jeres virksomhed attraktiv at arbejde for?"

**Du svarer kortfattet på hvert spørgsmål. AI'en skriver annoncen.**

---

## Eksempel der fejler

```
Skriv en jobannonce for en projektleder.
```

**Resultat:** Generisk annonce der passer til alle virksomheder og ingen kandidater.

---

## Hvornår er Flipped Interaction genialt?

| Situation | Hvorfor det virker |
|-----------|-------------------|
| Jobopslag | Du glemmer ofte "bløde" krav |
| Kravspecifikationer | AI'en spørger til edge cases |
| Forretningsplaner | Tvinger dig til at tænke ting igennem |
| Strategidokumenter | Afdækker huller i din logik |
| Komplekse emails | Sikrer du har alle fakta med |

**Tommelfingerregel:** Hvis du tænker "jeg ved ikke rigtig hvor jeg skal starte", så brug Flipped Interaction.

---

## 3 varianter

### 1. Standard interview
```
[Opgave]

Interview mig med ét spørgsmål ad gangen.
Når du har nok information, løs opgaven.
```

### 2. Begrænset interview
```
[Opgave]

Stil mig de 5 vigtigste spørgsmål for at løse denne opgave.
Stil dem alle på én gang (jeg svarer samlet).
```

### 3. Ekspert-interview
```
Du er [EKSPERT-ROLLE].

Jeg vil gerne [MÅL].
Interview mig som en erfaren [EKSPERT] ville gøre.
Spørg ind til ting jeg måske ikke har tænkt på.
```

---

## Praktiske eksempler

### IT-kravspecifikation
```
Jeg skal lave en kravspecifikation til et nyt lagerstyringssystem.

Du er senior IT-konsulent. Interview mig for at afdække kravene.
Spørg om:
- Nuværende processer
- Integrationer
- Brugere
- Edge cases

Stil ét spørgsmål ad gangen. Når du har nok, lav specifikationen.
```

### Kundetilbud
```
Jeg skal skrive et tilbud til en kunde.

Interview mig om:
- Hvad kunden har bedt om
- Hvad der blev diskuteret på mødet
- Vores løsning og pris
- Eventuelle forbehold

Stil ét spørgsmål ad gangen. Skriv derefter tilbuddet.
```

### Strategisk beslutning
```
Vi overvejer at ekspandere til det tyske marked.

Du er erfaren management-konsulent. Interview mig for at forstå:
- Vores nuværende situation
- Hvorfor Tyskland
- Vores ressourcer
- Vores bekymringer

Giv derefter en struktureret anbefaling.
```

---

## Tip: Sæt rammer for interviewet

```
Interview mig, men:
- Max 6 spørgsmål
- Fokusér på [OMRÅDE]
- Spring over [OMRÅDE] - det har vi styr på
```

---

## Øvelse (5 minutter)

Vælg én af disse opgaver:

**A) Jobannonce:**
```
Jeg skal lave en jobannonce.
Interview mig med ét spørgsmål ad gangen.
Start nu.
```

**B) Intern præsentation:**
```
Jeg skal lave en præsentation til bestyrelsen om vores Q3-resultater.
Du er erfaren kommunikationsrådgiver.
Interview mig for at forstå hvad præsentationen skal indeholde.
Start med dit første spørgsmål.
```

**C) Proces-dokumentation:**
```
Jeg skal dokumentere en arbejdsproces så en ny medarbejder kan følge den.
Interview mig om processen, trin for trin.
Start nu.
```

**Læg mærke til:** Hvor meget bedre er resultatet sammenlignet med hvis du bare havde skrevet "Lav en jobannonce til projektleder"?

---

## Basics færdig!

Du har nu lært de 7 kerneteknikker:

1. **Persona** - giv AI'en en rolle
2. **CIEO** - struktur for komplette prompts
3. **Few-shot** - vis eksempler
4. **Output format** - definer formatet
5. **Chain-of-Thought** - tænk trin-for-trin
6. **Multi-review** - kritisér og forbedr
7. **Flipped Interaction** - lad AI'en spørge

Disse 7 teknikker løser 90% af alle opgaver. Resten er værktøjsspecifikt.

---

## Næste lektion

[Lektion 2: ChatGPT →](../Lektion_2/)
